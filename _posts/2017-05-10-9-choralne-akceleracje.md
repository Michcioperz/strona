---
layout: post
title: 9. Chóralne Akceleracje
---
Tak jak tegoroczna wiosna — zbliżają się do nas 9.
Chóralne Akceleracje. Mamy zaszczyt zaprosić Was 26 maja na koncert
czterech chórów wydziałowych UW:
 * **Wydziału Matematyki, Informatyki i Mechaniki**, dyr. Adrianna
   Żołnierczuk oraz Barbara Bartha,
 * **Wydziału Zarządzania**, dyr. Joanna Dacko,
 * **Wydziału Biologii**, dyr. Marta Szeliga,
 * **Wydziału Fizyki**, dyr. Katarzyna Płońska.

__Patronat nad koncertem objął JM Rektor UW dr hab. prof. UW Marcin Pałys
oraz Rok Rzeki Wisły 2017.__

Oprócz własnych aranżacji każdego z chórów przybyli będą mieli szansę
wysłuchać wspólnego prawykonania utworu skomponowanego specjalnie, by
uczcić Rok Rzeki Wisły, którego autorem jest Michał Malec.

**Michał Malec** urodził się w 1995 roku w Lublinie. Studiuje kompozycję
na Uniwersytecie Muzycznym Fryderyka Chopina w Warszawie w klasie prof.
Pawła Łukaszewskiego. Jest laureatem licznych nagród, m.in. III nagrody
w Międzynarodowym Konkursie Kompozytorskim "Musica Sacra" w Częstochowie
w 2012 i "Musica Sacra Nova" w Cambridge w 2016 roku, a także I nagrody
w Międzynarodowym Konkursie Kompozytorskim "In modo di Lutosławski"
w Warszawie w 2013 roku. Otrzymał także wyróżnienie w II Międzynarodowym
Konkursie Kompozytorskim "Patri Patriae" w Katowicach w 2014 roku oraz
w Konkursie Młodych Kompozytorów im. Tadeusza Bairda w 2016 roku. Był
wielokrotnym stypendystą Prezydenta Miasta Lublin, ma na koncie także
wydanie utworu przez niemieckie wydawnictwo Schott Music.

Po koncercie zapraszamy wszystkich na poczęstunek.

![Plakat akceleracji](/img/plakaty/akceleracje-9.jpg)


