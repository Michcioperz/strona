---
layout: page
title: O Akceleracjach
permalink: /o-akceleracjach/
feature-img: "img/sample_feature_img_2.png"
---

Chóralne Akceleracje to coroczne wiosenne spotkanie chórów wydziałowych Uniwersytetu Warszawskiego, od pierwszej edycji cieszące się niezmienną popularnością i sympatią słuchaczy.

## Historia
Twórcami Akceleracji są Chóry Wydziałów Biologii i Fizyki, w pierwszych edycjach brał udział Chór Wydziału Pedagogicznego, od 2014 r. współtorganizatorem tego wydarzenia jest Chór Wydziału Zarządzania, a od 2015 r. również Chór Wydział Matematyki, Informatyki i Mechaniki.

## Aktualne chóry akceleracyjne

### Chór Wydziału Biologii

Powstał w roku 2003 z inicjatywy studentów Wydziału. Zrzesza studentów,
absolwentów, doktorantów, pracowników Wydziału Biologii, a także
przedstawicieli innych kierunków. Aktywnie uczestniczy w życiu Wydziału,
wzbogacając swym śpiewem inauguracje i zakończenia lat akademickich, promocje
doktorskie oraz organizując koncerty kolędowe. Obecnie chórem dyryguje **Marta
Szeliga**.

### Chór Wydziału Fizyki

Powstał z inicjatywy prof. Teresy Rzący-Urban i jesienią tego roku uroczyście
obchodził jubileusz 10-lecia swojej działalności. Jednym z sukcesów chóru jest 3.
nagroda na festiwalu Cantio Lodziensis (2015). Dyrygentką Chóru jest
**Katarzyna Płońska**, absolwentka studiów doktoranckich w Instytucie
Muzykologii UW, dyrygentury chóralnej na UMFC oraz studiów Public Relations
na SGH, specjalistka ds. promocji w wydawnictwie Świat Książki.

### Chór Wydziału Matematyki, Informatyki i Mechaniki

Powstał w 2014 r., na swoim festiwalowym koncie ma złota i srebra wyśpiewane
w ogólnopolskich zawodach (Warszawa 2015, Gdańsk 2016). Chórem dyryguje
**Adrianna Żołnierczuk** — matematyk i dyrygent, studentka UMFC. Współpracuje
z Chórem Warszawskiej Opery Kameralnej i Chórem Kameralnym UMFC. Drugim
dyrygentem jest **Barbara Bartha**, absolwentka Wydziału MIM UW i dyrygentury
chóralnej na UMFC.

### Chór Wydziału Zarządzania

Powstał w listopadzie 2012 r., w jego repertuarze znajdują się opracowania
polskiej muzyki ludowej, popularne utwory muzyki rozrywkowej i pieśni gospel.
Dyrygentka Chóru, **Joanna Dacko**, jest absolwentką dyrygentury chóralnej na UMFC
oraz Podyplomowych Studiów Emisji Głosu Akademii Muzycznej w Bydgoszczy.
Współpracuje z Chórem Akademickim UW jako instruktorka głosowa.
